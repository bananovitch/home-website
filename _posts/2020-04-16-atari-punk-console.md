---
title: "Atari Punk Console"
date: 2020-04-16 12:22:26 +0200
categories: diy
---

Ach, pierwsze przygody z lutownicą. 

Atari Punk Console to prosty układ od którego zaczyna się często przygoda z chałupniczym budowaniem sprzętów audio. Prosta budowa - dwa układy scalone, kilka kondensatorów, dwa potencjometry, gniazdo audio. Rezultatem jest prosty przyrząd generujący fale dźwiękowe o okołoprostokątnych przebiegach. Brzmi to dość okropnie.

Nie ukończyłbym tego, gdyby nie pomoc mojego brata, za co mu serdecznie dziękuję. 

Dzięki temu nauczyłem się jak czytać schematy układów elektronicznych oraz jak obchodzić się z lutownicą, tak żeby się nie oparzyć. Popularny żart mówi, że jeżeli przy lutowaniu coś pachnie jak kurczak, to robisz to źle (bo zapewne przypalasz swoją rękę).

Moją wersję zabudowałem w pudełku po wege-paście kanapkowej. Pomimo tego, że jest dość giętkie to spisuje się znakomicie.