---
title: Tworzymy syntezator!
layout: post
excerpt_separator: 
comments: true
categories: [code, blo]
#cover: "/img/posts/2017/synth-cover.jpg"
#alt: "synthesizer"
---
<p>Z ogromną satysfakcją ogłaszam moje nowe przedsięwzięcie programistyczno - muzyczne, tzn. przez 12 najbliższych tygodni będę tworzył instrument muzyczny, a swoje przygody związanych z tym wyzwaniem będę opowiadał na blogu. </p>

<p>Udział w konkursie polega na tym, że przez 12 tygodni będę pracował nad projektem, który w całości zostanie opisany na blogu, krok po kroku, co najmniej dwa posty w tygodniu.</p>

<p>Jestem programistą i biorę udział w konkursie, aby zmierzyć się z czymś nowym, czymś, co zawsze wydawało mi się skomplikowane, wręcz niemożliwe - stworzeniem instrumentu muzycznego.</p>

<p>Moją pasją od dawna była muzyka elektroniczna, która, jak sama nazwa wskazuje, jest tworzona przy użyciu różnych urządzeń w tym komputerów. Od paru ładnych lat sam zajmuję się amatorsko nagrywaniem takowych dźwięków. Zadanie, jakie sobie postawiłem, to stworzenie takiego program-instrumentu, który umożliwia "granie na komputerze". </p>

<p>Pytanie: jak się to odbywa?</p>

<p>Program, z którego korzystam, aby nagrywać i tworzyć to Ableton Live. Sam w sobie jest potężnym narzędziem, jednak to co najbardziej mnie w nim interesuje, to możliwość dodania do niego "wtyczek", które będą pełnić funkcje instrumentów. Dlatego też moją pracą konkursową będzie taka muzyczna "wtyczka" stworzona przy użyciu technologii VST. </p>

<p>Jest jednak jeden "mały" problem. Moje pojęcie o technologii VST oraz cyfrowej obróbce dźwięku jest niemal zerowe. Jestem Front-end developerem, wiem, co robi, która gałka w Abletonie, jednak nie wiem jak to działa z technicznego punktu widzenia. Dlatego też zdecydowałem się podjąć to wyzwanie: będę pisał w technologii, o której nie mam zielonego pojęcia, w języku, z którego nigdy nie korzystałem! :) Zobaczymy jaki będzie tego efekt. Trzymajcie za mnie kciuki ;) </p>