---
title: Wyzwanie przerwane
layout: post
excerpt: "Zawieszam prace nad sejmatorem na jakiś czas."
comments: true
categories: [blog, code]
cover: "/img/posts/2018/10/sunset.jpg"
alt: "sunset"
---

No cóż, przerwałem wyzwanie 21 dni kodu. Różne zdarzenia się na to złożyły - standardowy brak czasu, ale też i to, że od jakiegoś czasu korzystanie z API było dość frustrujące.

Zacznijmy może od tego, co się udało. Otóż udało się wyrobić w sobie nawyk siadania do pracy i ciągłego szlifowania oraz usprawniania swego kodu. O to przecież chodziło, prawda? Ponadto, nauczyłem się *bardzo dużo* jeśli chodzi o programowanie w React.js. Muszę przyznać, że polubiłem ten framework i bardzo dobrze mi się z nim pracuje. A jest jeszcze tyle do poznania!

Udało się zbudować działającą aplikację. Mam listę posłów z której mogę przejść do informacji o poszczególnych posłach.. i właściwie to tyle. W tym momencie przechodzimy do sedna problemu - API.

Otóż API, na którym zdecydowałem się oprzeć aplikację okazało się problematyczne. Nie udało mi się skorzystać z innych funkcji niż pobieranie listy posłów. Dokumentacja wskazywała na sposoby, w jakie można dane filtrować i sortować, ale okazała się niewystarczająca. Zgłosiłem nawet problem do twórców API przez Github, ale dotychczas nie dostałem żadnej odpowiedzi. Zapytania tylko bardzo rzadko zwracały wyniki, jakich oczekiwałem, przez co przypuszczam że problemem nie była składania zapytań, tylko właśnie API.

Z tych powodów zdecydowałem się, że na chwilę obecną zawieszę pracę nad sejmatorem i stworzę coś nowego. Co? Czas pokaże :) 