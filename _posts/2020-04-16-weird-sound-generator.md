---
date: 2020-04-14 12:22:26 +0200
title: Generator Dziwnych Dźwięków
categories: diy
---

![weird sound generator](/img/mfos-weird-sound-generator-min.jpg)

Ładnie wygląda, nieco gorzej brzmi.

Stawiam, że każdy, kto chce zbudować własny syntezator trafi prędzej czy poźniej na stronę Raya Wilsona [Music from Outer Space](http://musicfromouterspace.com/). Strona ta, choć nie wygląda powalajaco to nieprzebrana skarbnica wiedzy i pomysłów z dziedziny audio. Jest tam też kilka projektów, które autor poleca dla początkujacych i jest nim między innymi Weird Sound Generator, czyli generator dziwnych dźwięków.

W założeniu jest to dość proste urządzenie, ma jednak dużo pokręteł i przełączników pozwalających tworzyć efekty dźwiękowe rodem z filmów science fiction. Dema, które można znaleźć w sieci brzmią na serio zachęcająco, więc postanowiłem spróbować swoich sił w tym przedsięwzięciu.

Wytrawiłem płytkę używając nadsiarczanu sodu. Niefajna substancja a i sam proces też do najprostszych nie należy. Wymaga dużo zabawy, żeby najpierw uzyskać ładną płytkę, później ją prawidłowo nawiercić i przylutować komponenty, jednak jakimś cudem mi się udało.

Mój WSG działa, jednak nie brzmi tak fajnie jak te z youtube. Stawiam, że jest to wina tego, że poskąpiłem pieniędzy na komponenty dobrej jakości: potencjometry "pływają", trzeszczą, przeskakują, tanie rezystory i kondensatory dodają dużo szumu. Samo okablowanie też jest bardzo skomplikowane (projekty Raya niestety cechuje ogólnie ta właściwość).

To, z czego jestem jednak zadowolony to obudowa. Jest to gotowa obudowa firmy Kradex, którą kupiłem w lokalnym sklepie. Prezentuje się elegancko i jest z miękkiego plastiku który łatwo można nawiercić.
