---
title: What is this, I don't even
date: 2020-06-25 11:54:26 +0200
cover: /img/modular-case-min.jpg
categories: diy
---

Wszyscy mniej więcej wiemy czym jest "echo". Słyszymy dźwięk, a po jakimś czasie jego odbicia, np. od ścian. Wraz z rozwojem magnetofonów powstały pierwsze urządzenia wykorzystujące taśmę i kilka głowić magnetofonowych pozwalających stworzyć ten efekt. Postanowiłem spróbować zbudować swoje echo taśmowe przy użyciu dostępnych mi materiałów: walkmanów, dyktafonów i kaset.

<!--more-->

Jak działa takie taśmowe echo? Zasadniczo jest to ni mniej, ni więcej jak magnetofon z pewnymi modyfikacjami. Pierwszą z nich jest oczywiścię to, że zamiast rolek z taśmą mamy pętlę. Na tę taśmę nagrywany jest dźwięk przez pierwszą głowicę. Ten sam dźwięk jest odtwarzany z opóźnieniem przez następną głowicę. Aby uzyskać więcej niż jedno powtórzenie, część tego opóźnionego dźwięku jest ponownie nagrywana i ponownie odtwarzana - powstaje sprzężenie zwrotne, dlatego też sygnał ten nie może być zbyt głośny. W sytuacji gdy jest za głosny, powtórzenia zapętlają się w nieskończoność przemieniając się z czasem w ścianę hałasu. Co oczywiście równiez ma swój urok :)

Można takie taśmowe echo stworzyć przy pomocy zwykłego magnetofonu, który posiada możliwość odsłuchu nagrywanego "po taśmie". Wysyłamy do niego dźwięk z miksera audio. Odsłuch z taśmy wpuszczamy do jednego z kanałów miksera. Sprzężenie możemy uzyskać poprzez zwiększenie poziomu wysyłki do tego samego magnetofonu.

Stwierdziłem, że można takie coś zbudować samemu z tego, co mam pod ręką. Zacząłem od zbudowania pętli taśmowej. Rozciąłem dwie stare kasety które miałem, wziąłem z obu nich tę część która wchodzi do głowicy.Tak uzyskałem pętlę, która mogła być nagrana przez dytafon i odtworzona przez walkmana po jakims czasie. Teraz zostało tylko to przetestować.

Punktem wyjścia był mój 4 kanałowy mikser. Rozdzieliłem kanał wyjściowy na dwa przy użyciu prostego rozdzielnika kabli mini jack. Jeden kanał to był oczywiście odsłuch, drugi szedł do dyktafonu nagrywającego dźwięk. Pętla przejeżdżała do walkmana który odtwarzał dźwięk z opóźnieniem z powrotem do miksera.

Jakie były tego rezultaty? Dość... nieprzewidywane. Przede wszystkim bardzo szybko dochodziło do sprzężenia zwrotnego dającego hałas. Efekt ten był spotęgowany jeszcze tym, że każdy elemend dodawał swoją (wcalę niemałą) porcję szumów. W rezultacie powstała iście piekielna maszyna która generuje mnóstwo hałasu. Efekty tego widać na kawałku który stworzyłem wyłącznie przy jej użyciu oraz prostego syntezatora dostępnego na Androida.

{% include video.html url="https://www.youtube.com/watch?v=rg_YJtVnKxo" %}
