---
title: O mnie
permalink: /about/
---
# O mnie i o tej stronie

## TL;DR

Cześć, jestem Piotrek. Pracuję jako programista. Potrafię pisać **aplikacje w Reakcie**, robię ładne wykresy w **D3.js** , umiem napisać też brudny skrypt w **Pythonie** który zautomatyzuje coś monotonnego lub pobierze skądś dane. 

Jeśli chodzi o moją bardziej ludzkie oblicze, pasjonuję się **muzyką** i ostatnio zajmuję się budowaniem różnych rzeczy które wydają dźwięki bądź nie. 

Strona działa minikomputerku **Raspberry Pi** stojącym w moim mieszkaniu. 

Filozofia mi przyświecająca: 
* [indieweb](https://indieweb.org/)
* [homebrew server](https://homebrewserver.club)

## Cześć!

Lubię próbować nowych rzeczy. Zwłaszcza takich, które wydają się w danym momencie niewyobrażalnie trudne. 

Kiedyś taką rzeczą było programowanie. Jestem absolwentem prawa na Uniwersytecie Wrocławskim, jednak praca w kancelarii okazała się nie dla mnie. Pamiętam jak w któryś wieczór bożonarodzeniowy trafiłem na (wówczas dopiero raczkującą) stronę Codecademy. Kursy były stworzone dla osób nie mających zielonego pojęcia o programowaniu, czyli takich jak ja. O dziwo okazało się to całkiem wciągające. Po tym jak skończyłem pracę w kancelarii postanowiłem spróbować swoich sił w IT. Nie było to łatwe, ale nawet się udało, utrzymuję się obecnię z pracy programisty, co jest dość komfortowe.

## O tej stronie

Swego czasu byłem *bardzo* aktywny w mediach społecznościowych, jednak od kilku lat to się zmieniło. Nie potrafię dokładnie przypomnieć sobie jaki to był moment, ale w pewnym momencie zdałem sobie sprawę, że wrzucanie zdjęć wszystkiego co robię *gdzieś w chmurę*, na serwer będący de facto czyimś komputerem, opisywanie każdego odwiedzonego miejsca czy ulotnego przemyślenia stało się niefajne. Czy to obawa przed wszechobecną kontrolą? Utratą swoich danych? Tym że za fasadą przyjaznej strony stoją bliżej nieznane algorytny analizujące moje zainteresowania i przekazujące je dalej bliżej nieznanym firmom? Poczucie zażenowania gdy czytam swoje stare wrzutki? Wszystko po trochu?

Miałem poczucie, że cena "darmowych" serwisów społecznościowych jest zbyt wysoka, by wrzucać tam wszystko. Nie znaczy to oczywiście, że z nich nie korzystam - jednak coraz mniej na nich udostepniam.

Mimo wszystko jednak lubię dzielić się tym, co robię. Chciałem mieć swoje miejsce w sieci. I trafiłem, za pośrednictwem wspaniałej [strony Charlotte Owens](https://www.sonniesedge.co.uk/) na pojęcie [indie web](https://indieweb.org/why).

Otóż jest to sieć ludzi, którzy postanowili szukać alternatywy dla korporacyjnych mediów społecznościowych, i znaleźli ją w starych dobrych stronach internetowych. Hostowanych samodzielnie. Własnoręcznie tworzonych. Twoje treści należą do Ciebie. Jak chcesz je usunąć, to usuwasz. Możesz w pełni spersonalizować swoją witrynę, zrobić ją tak beznadziejną lub spektakularną jak tylko chcesz. Motyla noga, to jest przecież to czego szukałem! I jest to stara dobra strona internetowa, z czasów, gdy jeszcze mediów społecznościowych i całego ich bagażu jeszcze nie było.

Postanowiłem pójść krok dalej. Skoro mam swoją stronę, dlaczego nie być własną hostownia? Nie pamiętam gdzie, ale widziałem że skromny komputer Raspberry PI jest wystarczający dla takich rozwiązań. I tak oto stałem się właścicielem tego minikomputerka. Strona, którą czytasz fizycznie znajduje się na karcie pamięci w moim mieszkaniu. 

Rozwiązanie ma swoje wady i zalety, jak zawsze. Do zalet niewątpliwie należy pełna kontrola nad swoją stroną, wadą oczywiście konieczność zadbania o prawidłową konfigurację i bezpieczeństwo. Jak dotychczas konfiguracja Pi okazywała się bardzo prosta. Zobaczymy jak rozwiązanie to sprawdzi się w praktyce.